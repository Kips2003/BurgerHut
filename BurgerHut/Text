შექმენით აპლიკაცია, რომელიც მოახდენს ბურგერის რესტორნის სიმულაციას.
 პროგრამის საშუალებით მომხმარებელს უნდა შეეძლოს სხვადასხვა ინგრედიენტებისგან შემდგარი ბურგერის შეკვეთა.

მომხმარებელს უნდა შეეძლოს აირჩიოს შეკვეთის ორი რეჟიმიდან ერთ-ერთი:

1. წინასწარ გამზადებული ბურგერები (მაგ. ჩიზბურგერი, ჰამბურგერი, საფირმო ბურგერი)
2. ბურგერის აწყობა (თავად ააწყოს ბურგერის სასურველი კომბინაცია)

ნებისმიერი ბურგერი შეიძლება შედგებოდეს შემდეგი ინგრედიენტებისგან:

- ფუნთუშა
- მდნარი ყველი
- სალათის ფურცელი
- მჟავე კიტრი
- ხორცი - ქათმის, საქონლის
- სოუსი - ცხარე, ტკბილი, საფირმო (საიდუმლო ინგრედინტებისგან შემდგარი)

**პირველი ვარიანტი**

პირველი ვარიანტის არჩევის შემთხვევაში, პროგრამამ მომხმარებელს უნდა უჩვენოს მენიუ, სადაც აირჩევს რომელი ტიპის ბურგერის შეკვეთა სურს (მაგ. 1. ჩიზბურგერი, 2. ჰამბურგერი, 3. საფირმო).

ჩიზბურგერის შემადგენლობა უნდა იყოს შემდეგი: ფუნთუშა, მდნარი ყველი, სალათის ფურცელი, მჟავე კიტრი, ცხარე სოუსი

ჰამბურგერის შემადგენლობა: ფუნთუშა, სალათის ფურცელი, მჟავე კიტრი, საქონლის ხორცი, ტკბილი სოუსი

საფირმოს შემადგენლობა: ფუნთუშა, სალათის ფურცელი, მჟავე კიტრი, ქათმის ხორცი, საფირმო სოუსი

რომელიმე ტიპის ბურგერის არჩევის შემდეგ, პროგრამამ ეკრანზე უნდა გამოიტანოს შეკვეთილი ბურგერის ინგრედიენტების სრული სია.

**მეორე ვარიანტი**

თუ მომხმარებელმა აირჩია მეორე ვარინტი, პროგრამამ უნდა აარჩევინოს თითოეული შემადგენელი ინგრედიენტი.

ბურგერის ნებისმიერ კომბინაციას აუცილებლად უნდა ჰქონდეს ფუნთუშა და სალათის ფურცელი.

დანარჩენი ინგრედიენტების არსებობა მომხმარებელმა უნდა განსაზღვროს.

დიალოგი შეიძლება იყოს ასეთი:

`აირჩიეთ შეკვეთის რეჟიმი:`

1. `წინასწარ გამზადებული ბურგერები`
2. `ბურგერის აწყობა`
    1. `ჰქონდეს მდნარი ყველი?`
        1. `კი`
        2. `არა`
    2. `ჰქონდეს მჟავე კიტრი?`
        1. `კი`
        2. `არა`
    3. `აირჩიეთ ხორცი:`
        1. `ქათმის`
        2. `საქონლის`
        3. `არცერთი`
    4. `აირჩიეთ სოუსი:`
        1. `ცხარე`
        2. `ტკბილი`
        3. `საფირმო`
        4. `არცერთი`

`თქვენ შეუკვეთეთ ბურგერი შემდეგი ინგრედიენტებით: ფუნთუშა, მდნარი ყველი, საქონლის ხორცი, ცხარე სოუსი`